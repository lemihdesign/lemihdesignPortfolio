# Portfolio - www.lemiszewski.pl

Portfolio to jeden z najważniejszych dla mnie projektów, spośród wszystkich które dotychczas zrealizowałem. Nie przez wzgląd na stopień skomplikowania lub rozmiar strony, lecz przez fakt, że daje mi ono możliwość pokazania się na rynku pracy. Strona internetowa wedle założeń miała być bardzo prosta i przejrzysta. Moim celem było stworzenie katalogu najlepszych prac, który w jak najlepszy sposób pokaże moje aktualne możliwości i umiejętności.

**Zobacz stronę internetową [LIVE](http://lemiszewski.pl)**

![portfolioMockup2](https://user-images.githubusercontent.com/76050486/155189545-a32b1905-5158-466c-9297-6fe790932c79.png)

# Podstawowe założenia projektu

Moim priorytetem było to, aby dać użytkownikowi łatwy dostęp do wszystkich moich projektów. To one są potencjalną furtką do mojej kariery, dlatego tak ważne było dla mnie odpowiednie ich przedstawienie. Przy planowaniu struktury strony internetowej wziąłem pod uwagę fakt, że potencjalny użytkownik strony nie będzie spędzał na niej zbyt dużo czasu. Z tego powodu podjąłem decyzję, aby sekcja główna, która wyświetla się praktycznie na samej górze strony internetowej zawierała wszystkie, wyselekcjonowane przeze mnie projekty. Przedstawione one zostały w formie prostej listy, która zawiera również wizualizacje.

![desktopMockup](https://user-images.githubusercontent.com/76050486/155189592-afd19e46-2b21-4389-a20f-fc0f5e895824.jpg)

# Proces tworzenia projektu

Projekt zrealizowany został przy wykorzystaniu podstawowych narzędzi, służących zarówno do projektowania warstwy wizualnej jak i do kodowania strony internetowej. W trakcie pracy użyłem programów **Figma** oraz **Visual Studio Code**. Do kontroli wersji oprogramowania, standardowo skorzystałem z **Github**.

**WYMAGANIA MINIMALNE**
- Prostota i minimalizm w warstwie wizualnej
- Formularz kontaktowy
- Proste zdarzenia oparte o język Javascript
- Stworzenie warstwy wizualnej dla komputerów osobistych
- Stworzenie warstwy wizualnej dla urządzeń mobilnych

**POCZYNIONE KROKI**
- Stworzenie konceptu strony
- Stworzenie szablonu strony
- Inicjalizacja projektu i repozytorium
- Stworzenie struktury strony
- Ostylowanie strony z wykorzystaniem preprocesora SASS
- Wykorzystanie języków Javascript i PHP do oskryptowania funkcjonalności strony
- Obsługa zdarzeń na stronie przy użyciu języka Javascript
- Przeprowadzenie testów manualnych

# Responsywność

Chcąc dobrze się prezentować na rynku pracy musiałem zadbać o poprawne wyświetlanie mojej strony na urządzeniach mobilnych. Portfolio posiada pełne wsparcie zarówno dla smartfonów jak i dla tabletów. Oznacza to, że użytkownik końcowy jest w stanie przeglądać zawartość mojej strony z dowolnego urządzenia.

![responsive](https://user-images.githubusercontent.com/76050486/155189647-11b0ec60-583f-4d04-9a59-7fffef74d0ee.png)

# Kontakt
Miło mi jeżeli dotrwałeś/aś do końca. Jestem początkującym Frontend Developerem, który poszukuje pierwszych doświadczeń komercyjnych. Jeżeli jesteś zainteresowany/a współpracą proszę o kontakt. Z miłą chęcią podejmę się rozmowy.

- **hello@lemiszewski.pl**

Jeżeli masz ochotę zobaczyć inne moje projekty, również takie, których nie zobaczysz na Githubie, zachęcam do zajrzenia na moje portfolio. Znajduje się ono pod adresem **www.lemiszewski.pl**
